

<p>З 2015 року до 2017 року включно всі затемнення в гороскопі України відбуваються у шостому та дванадцятому домах. Це значить, що затемнення активізують події в таких сферах життя як повсякденна праця, державна та військова служба, малий та середній бізнес, охорона здоров&rsquo;я, початкова освіта, висококваліфікована точна праця, інтелектуальна праця, домашні тварини, інструменти для роботи та механізми, питання гігієни та дієти, лікарні, реабілітаційні центри; викриття дій &laquo;п&rsquo;ятої колони&raquo;, ворожих спецслужб, іноземної розвідки; позбавлення від саморуйнації, фобій, залежностей, поганих звичок; розкриття таємної змови, обману, таємної ворожнечі; висвітлення &laquo;білих плям&raquo; в історії, розсекречування архівів.</p>

<p>Цього року, як і торік, чотири затемнення: два сонячних і два місячних.</p>

<div class="thumbnail col-sm-4 pull-right"><a href="#" role="button"><img alt="Астрологічна карта-композит Сонячного затемнення 9 березня 2016" class="img-responsive" src="/images/eclipses_2016/09_03_2016.png" title="Астрологічна карта-композит Сонячного затемнення 9 березня 2016 р." /> </a>

<p class="caption small">Сонячне затемнення 9 березня 2016 р. у Південному Вузлі, Україна.</p>
</div>

<p>Затемнення серії 18 S: 9 березня 2016 сонячне затемнення у 19 градусі Риб та 23 березня місячне затемнення у 3 градусі Терезів. Затемнення в трині до Плутону в гороскопі України. Ці затемнення пов&rsquo;язані з завершенням якогось процесу або з розставаннями. Оскільки в гороскопі України Плутон є управителем 8 дому глибоких трансформацій і розташований у 7 домі відкритого ворога, партнерства та відновлення справедливості в суді, та має квадратуру, що розпадається, з Місяцем у 12 домі таємних ворогів та соморуйнації, ми можемо говорити про те, що затемнення приносить Україні позбавлення залежності від РФ, глибоку трансформацію партнерських стосунків з РФ. Можемо говорити про розставання з РФ, про вихід України з зони впливу РФ - завершення процесу декомунізації та деколонізації. Україна потрапляє в нові ситуації &ndash; нові партнерські стосунки з іншими державами, які приносять дуже позитивні результати: матеріальні вигоди від співробітництва й союзів, глибокі зміни, позбавлення наслідків війни та руйнації, фінансова допомога з боку партнерів, збагачення, розвиток національної культури та підвищення рівня безпеки, активізація творчості українців.</p>

<p>Затемнення в Південному Вузлі приносять в наше життя щось нове. І ми маємо дати оцінку цьому новому з огляду на наші стосунки з партнерами та відкритими ворогами: як відреагують на це інші люди? Ми не можемо ігнорувати інших, бо вони втручаються в наші справи, активно долучаються до наших починань. Найважливішими стають справи, в яких, крім нас, приймають участь інші. Це не зовсім нові справи, а такі, рішення про котрих були прийняті раніше, - це речі, з якими ми вже давно знайомі, на яких добре знаємося: давні угоди, старі проекти.</p>

<p>В цей час ми можемо отримати від інших щось вельми важливе, що впливатиме на наші особисті зацікавлення, погляди на життя, на особисте становище, на стан нашого тіла та здоров&rsquo;я в цілому. Це може бути підтримка, схвалення, винагорода, заохочення, критика, нагальна вимога повернути старі матеріальні чи моральні борги. В цей період ми не можемо ігнорувати присутність інших в нашому житті. Ми мусимо рахуватися з вимогами інших і реагувати на них, і важливо, щоб у нас залишався час на особисті потреби теж. Інші впливають на нас в цей період таким чином, що ми усвідомлюємо себе краще, ніж зазвичай.</p>

<p>В такий період наша воля дещо обмежена &ndash;проблеми, які постають в цей час, ми не можемо вирішити без участі інших, бо ці проблеми лежать поза межами нашої особистої влади. І тому їх вирішення залежить не лише від нас, а в більшій мірі від інших. Наша воля обмежена проявом волі інших. Наприклад, партнер особистий або діловий, найкращий друг, супротивник, ворог, суперник, юрист, конкурент &ndash; будь хто у вашому життєвому сценарії стоїть навпроти вас, а не поруч з вами, і ви маєте змінити своє життя від впливом того, що робить ця людина.</p>

<p>Ці затемнення приносять події, які виводять вас на територію інших. Ми вимушені спілкуватися більше, ніж зазвичай, долучатися до незвичних спільних справ. Подивіться, в якому домі вашого гороскопу знаходиться затемнення Сонця у Південному Вузлі &ndash; в цій сфері до вас повернеться щось з минулого, щоб здійснитися наново, в новій якості. Наприклад, якщо затемнення у 6 домі, то ви в своїй роботі, побуті, способі підтримки здоров&rsquo;я можете повернутися до якоїсь ідеї, яка колись була для вас дуже привабливою, але потім була забута, схована в довгу шухляду. Також в цій сфері ви відчуватимете, як щось йде в минуле, щоб вивільнити місце для чогось абсолютно нового. В цей час розчищається шлях для більш позитивних подій, які мають прийти через півроку, підчас сонячного затемнення у Північному Вузлі. Тож в цей період краще за все спрямувати зусилля на остаточне завершення тих програм в сфері відповідного дому, котрі ви зараз здійснюєте. Ви можете мимо воли долучатися до ситуацій, що символізують віддалення та розлучення, звільнення від стереотипів, які більше не спрацьовують у вашому житті.</p>

<p>Ці весняні сонячні затемнення виводять особисто вас та вашу державу на публіку. Акцентована затемненнями сфера натального дому буде видима всім, її будуть судити люди, суспільство, тут нас будуть оцінювати публічно. Інформація цього дому буде розкрита, факти випливуть на поверхню. Якщо ви не готові до того, щоб про вашу діяльність стало відомо громаді, то не говоріть про неї, не демонструйте її в інтернеті. З іншого боку, якщо прагнете бути помітним, знайдіть спосіб показати свої таланти чи ідеї, дайте рекламу, напишіть статтю або розширюйте свій бізнес. Бажана чи ні гласність в період цих затемнень буде вам забезпечена. Це не час для усамітнення та ізоляції. Навіть якщо ви усамітнилися, щоб вивчити іноземну пришвидшеними темпами, ви несподівано опинитеся в ситуації, де у зможете говорити на цій мові не в академічному режимі, а долучаючись до справ інших людей. Тут будь-які дії або будуть пов&rsquo;язані з зовнішнім світом, або будуть очевидними для зовнішнього світу.</p>

<p>Зазвичай в цей період постають питання, в яких не обійтися без компромісу та всебічного обговорення. Питання здоров&rsquo;я в цей період більше стосуються іншою людини, ніж вас. Хоча в період затемнень в будь-якому випадку питання здоров&rsquo;я так чи інакше постають.</p>

<div class="thumbnail col-sm-4 pull-right"><a href="#" role="button"><img alt="Астрологічна карта-композит Сонячного затемнення 1 вересня 2016" class="img-responsive" src="/images/eclipses_2016/01_09_2016.png" title="Астрологічна карта-композит Сонячного затемнення 1 вересня 2016 р." /> </a>

<p class="caption small">Сонячне затемнення 1 вересня 2016 р. у Північному Вузлі, Україна.</p>
</div>

<p>Затемнення серії 19 N: 1 вересня 2016 сонячне затемнення у 10 градусі Діви та 16 вересня місячне затемнення у 25 градусі Риб. Затемнення в трині до Урану в гороскопі України. Ці затемнення пов&rsquo;язані вказують на реалізм. Люди починають усвідомлювати стару ситуацію і бачити її такою, яка вона є насправді, а не такою, якою вони її вважали. Це дає можливість конструктивно діяти в напрямку подолання труднощів й обмежень. Оскільки в гороскопі України Уран є управителем 12 дому таємних ворогів та соморуйнації і розташований у 10 домі мети нації та структур державної влади, та має кон&rsquo;юнкцію з Нептуном, ми можемо говорити про те, що затемнення приносить Україні зріле, реалістичне бачення процесу прогресивних реформ, який відбувається в структурах державної влади. Також ми можемо говорити про те, що на державному рівні як необхідність усвідомлюється розвиток науки та технологій, необхідність модернізації. Науковий підхід до реформ в галузі важкої промисловості. Оскільки в гороскопі України Уран в кон&rsquo;юнкції з другим управителем 12 дому Нептуном, то можна говорити про те, що на державному рівні усвідомлюється та вирішується питання ролі релігії, містифікацій, пропаганди, таємниць історії, викривлення фактів як фактору, що впливає на руйнацію державності зсередини, на діяльність &laquo;п&rsquo;ятої колони&raquo; в державі, на підривну діяльність таємних ворогів України. Науковий підхід до вирішення питань вірувань, міфів, сподівань, мрій населення. Мистецтво й наука в Україні стають дуже помітними, приносять славу державі, сприяють прогресивним змінам в суспільстві (в гороскопі України Уран та Нептун в кон&rsquo;юнкції з Північним Вузлом та Ліліт).</p>

<p>Ці затемнення знаменують початок життєво важливих подій, які стосуються більше нас самих, ніж тих, з ким у нас партнерські стосунку або відкрита ворожнеча. Акцент не стоїть на стосунках, на питаннях союзів та об&rsquo;єднань. Навпаки, акцент &ndash; на наших власних інтересах там, де вони стикаються з інтересами партнерів та ворогів. Постають питання наших суто особистих зацікавлень, нашого суверенітету, індивідуальності, фізичного тіла, зовнішності, манер поведінки, стилю одягу. Тут питання стосуються особистої свободи та особистого життєвого простору. Зазвичай це питання, що потребують від нас невідкладного особистого втручання та уваги за принципом &laquo;Я&raquo;. Події можуть змусити нас глибоко зануритися в справи, де чітко видима наша особиста кінцева мета та вигоди. Ми можемо почати працювати самостійно або з ентузіазмом включитися в грандіозний новий проект, оскільки енергії цього затемнення спрямовують проявити заповзятість и стимулюють до особистої творчості. У будь-якому починається щось нове в нашому житті.</p>
